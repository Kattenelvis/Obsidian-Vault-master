Är Sverige verkligen så demokratiskt som påstås? Ett fåtal finansfamiljer kontrollerar majoriteten av börsen [1], och kontrollerar därför företagen då de har mest röster under företagsstämmor. När man inte kan bestämma och rösta kring ens arbetsplats där man tillbringar en stor del av sin tid och kraft, utan istället får välja vilka politiker som ska representera finansfamiljerna var fjärde år, vilken slags demokrati lever man i då? De röstar bort arbetarrättigheter som LAS och får politiker att fokusera på små-saker för att mer radikala förändringar skulle minska vinsten för företagarna. 

Vad skulle lösningen vara? Nationalisering under nuvarande omständigheter där man ger politiker makt skulle ge en väldigt liten ökad demokrati på arbetsställen. Om finansfamiljerna fortfarande har stort inflytande över politiken så kommer dom de facto styra de nationaliserade industrierna. Det krävs därför mer radikala lösningar. Vi börjar med att undersöka Chile mellan 1970-1973 under Salvador Allende, och projekt Cybersyn.

Cybersyn var ett projekt med digital ekonomisk demokrati. Data angående produktionen i en fabrik matades in i faxmaskiner och skickades till en nivå högre upp i produktionskedjan för att lagras och bearbetas. Blev det ett problem i produktionen så skickades en signal till rummet där folk bestämde, först i själva fabriken då arbetarna kunde bestämma hur det skulle lösas men om tiden gick ut skickas signalen en nivå högre. Detta fortsatte tills den högsta, nationella nivån. Här gjordes även makroekonomiska beslut som berörde hela ekonomin. Statistiska modeller försökte förutspå framtiden utifrån olika scenarier, och en implementering av “cybernetics” utfördes för att hålla stabilitet i ekonomin. Datorskärmar visade grafer och staplar som gjorde det enkelt för folk som inte var specialister att kunna tolka datan. 

Allende nationaliserade några industrier och började implementera Cybersyn. Men under nationaliseringen så började paranoida fabriksägare att stänga ner sina fabriker, samt beordra arbetarna att stanna hemma. Istället så gick arbetarna till fabriken och öppnade den igen, och skrev till Allende att de stöttade honom. Detta fick ingenjörerna i Cybercynprojektet att fullt-ut stödja arbetardemokrati, då det fick se arbetarnas sanna makt. 

Ett sådant system borde implementeras igen, med moderniseringar. I Paul Cockshot “Towards new Socialism”, går han igenom hur en datoriserad demokratisk planekonomi skulle kunna fungera. Genom flera nivåer av planering, både utifrån skala, geografiska områden och över tid. Det viktiga var alltid inklusionen av demokrati, för annars så kan det man implementerar ej ha kritiserats tillräckligt mycket och kan därför inkludera oförutsedda nackdelar. Men så kallade demokratier med politiker med val var fjärde år är inte särskilt demokratiska, de är aristokratiska. 

I boken beskriver Paul problemet med demokratiska val, men diskuterar en del om Sovjets system av “demokratisk centralism” (Cockshot p. 163) I det system röstar arbetarkanslier (så kallade Sovieter) fram människor i Kommunistpartiet som det är tänkt lägger grunden för en arbetarstat. Detta är ett system som baseras sig av val av politiker som leder till en aristokrati av politiker och byråkrater. Det fanns inte någon direkt påverkan av vad nationen utför. Mycket av den makroekonomiska planeringen i Sovjetunionen skedde bakom stängda dörrar, istället för direkt folkval. 

Istället föreslår Paul en demokrati som mer liknar den demokratimodell som fanns i antikens Aten. Istället för att rösta fram politiker, vilket alltid är aristokratiskt, så borde folk själva få rösta igenom förslag direkt. I Aten så användes systemet av det fattigare atenarna för att framföra sina förslag och klassintressen mot det rika land- och slavägarna i Aten. Men med val och politiker som började införas med byteshandelns republikerna i medeltidens europa, men som under feodalismens förtvining och speciellt efter franska revolutionen blev normen i världen, så blev politiker en sorts aristokrati i sig och stod ej för det fattigas intresse. Den direkta kontrollen av politiken i länderna var och är inte i händerna av folket. 

Idén om en demokratisk planekonomi är dock inte så konstig eller extremt som det först verkar. Det statistiska verktyg som skulle användas vid en planekonomi är inte annorlunda från vad stora företag redan nu använder. Den största skillnaden skulle vara själva storleken på projektet och att valet av planer sker demokratiskt. Just nu sker den ekonomiska planeringen i styrelser på företag bakom stängda dörrar och utanför arbetarnas direkta kontroll, och röstas av de rika finansfamiljerna istället för arbetarna, för att maximera vinsten istället för den allmänna lyckan. 

I boken skriver Paul bland annat att alla hushåll borde ha rätt till “TV med röstaparat”, vilket var modernt 1993, men nu krävs det en modernisering av boken och dess idéer när det kommer till en implementering av dom 28 år efter boken skrevs. Denna modernisering kallas för digital flytande demokrati. Denna term bör delas upp i dess två komponenter, “digital” och “flytande demokrati”. 

En flytande demokrati fungerar som en direkt demokrati. Människor röstar på förslag direkt. Men en stor nackdel som många lyfter  emot ett sådant system, speciellt i stora organisationer, är att människor inte har tid, kunskap eller ork att ta reda på alla nyanser i det man röstar på. Lösningen är att man delegerar sin röst till en delegat som röstar åt en. Det som skiljer detta från vanliga val är att man kan ändra delegat när man vill istället för var fjärde år, och man kan överskrida sin delegats röst om man inte gillar vad den röstar på. Vem som helst, inklusive delegaterna, kan lägga ut förslag. De här förslagen kan taggas inom olika fält såsom ekonomi, sjukvård, skola etc, och man kan välja olika delegater för de olika förslagsområderna. I praktiken skulle delegaternas förslag oftast bli genomröstade, för det är experter som lägger ut de mest populära förslagen. 

Den digitala delen är den sanna moderniseringen. Det innebär att folk röstar online. Folk kan använda sig av BankID för att logga in och rösta eller ändra sin delegat. För att säkerställa säkerhet och att inget valfusk kan ske så använder man sig av “distributed ledger teknologi”. Denna teknologi använder kryptografi för att se till att inget fusk kan ske, och om det skulle ske så kan alla se det. 

Genom att gradvist implementera detta system i mindre delar av samhället, så som kommunal nivå, fackföreningar, fabriker och kooperativ, till högre nivåer, så skulle det ge oss tid att förbättra varan tills den kan implementeras på nationell, regional och till och med global skala. När den nått nationell nivå skulle olika förslag kring årsbudgeten röstas igenom. Vem som helst skulle i teorin kunna lägga fram förslag till budgeten, men utbildade ekonomer eller liknande skulle i praktiken lägga fram förslag som faktiskt röstas igenom. 

Sedan, låt detta system tillämpas överallt där de materiella förutsättningarna för digital demokrati är redo, dvs existensen av stabil elektrisk försörjning och internetinfrastruktur. Det finns ingen anledning att begränsa direkt demokrati till politiska val. Det handlar om att folket tar över makten från ett fåtal rika och mäktiga människor. Det handlar om flytande organisationsbildning, frivilliga organisationer och makt över ens politiska situation. 

Källor

[1][https://proletaren.se/artikel/stub-525](https://proletaren.se/artikel/stub-525) 

[2][http://ricardo.ecn.wfu.edu/~cottrell/socialism_book/new_socialism.pdf](http://ricardo.ecn.wfu.edu/~cottrell/socialism_book/new_socialism.pdf) 

Lär dig mer:

Tal om Cybersyn projektet

https://www.youtube.com/watch?v=MNWotZppGPk